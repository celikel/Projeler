Aşağıdaki soruları cevaplayın.  Ödevin son teslim tarihi sistemde görülmektedir.  Ödevde istenen kodları https://gist.github.com servisinde oluşturacağınız tek bir Gist içine koyun ve ve ödev teslim metnine sadece bu Gist'in adresini ekleyin.  Aynı Gist içinde birden fazla dosya oluşturabileceğinizi unutmayın.  Örneğin aynı Gist içinde 1'nci sorunun cevabı için "answer1.rb", ikincisi için "answer2.rb" gibi dosyalar oluşturabilirsiniz (örneklerde görüldüğü gibi kod dosyalarında uzantı kullanmayı unutmayın; kodlar Ruby ile yazılacağına göre bu uzantı ".rb" oluyor).

 Dikkat!  Ödev teslimi ekranındaki ileti kutusuna kodları yapıştırmayın, sizden istenen tüm kodları içeren bir Gist adresidir (ör. https://gist.github.com/roktas/410669).


1. “Merhaba” adında bir sınıf yazın öyle ki bu sınıf içinde “Merhaba, ben bir sınıf metoduyum.” iletisini görüntüleyen bir nesne metodu ve “Merhaba, ben bir nesne metoduyum.”  iletisini görüntüleyen bir sınıf metodu olmak üzere iki metod bulunsun.  Sınıfı gerçekledikten sonra belirtilen metodların nasıl çağrıldığını gösteren örnek bir program yazın.

2. “Animal” (“Hayvan”) ve “Human” (“İnsan”) adında iki sınıf tasarlayın öyle ki “Human” sınıfı “Animal” sınıfından miras alsın.  “Animal” sınıfına “Hayvanlardan merhaba” iletisini görüntüleyen (ismini sizin seçeceğiniz) bir metod, “Human” sınıfına “İnsanlar akıllıdır” iletisini görüntüleyen (ismini sizin seçeceğiniz) bir metod ekleyin.  Son olarak, “joe” adında bir “Human” nesnesi oluşturun ve bahsedilen iki metodu bu nesne üzerinden çağırın.

3. Önceki soruda tasarladığınız sınıf ağacına sırasıyla balıkları ve kuşları temsil eden “Fish” ve “Bird” adında iki yeni sınıfı uygun şekilde ekleyin (bu iki sınıf hangi sınıftan miras almalı?). Her iki sınıfa sırasıyla “swim” (“yüz”) ve “fly” (“uç”) adında iki metod ekleyin ve bu metodların nasıl çalışacağını örnek bir kodda gösterin.

4. Niteliği “name” olan bir “Person” sınıfı yazın (“name” nesne oluşturulurken veriliyor) ve bu niteliğin dışarıdan okunmasını sağlayın.  Daha sonra “Person” sınıfından miras alan “Doctor” adında bir sınıf tasarlayın öyle ki “Doctor” nesnelerinde “name” niteliği sorgulandığında ekranda isim görüntülenirken ismin başına “Dr. “ öneki eklensin.  Gerçeklemenizin nasıl çalıştığını örnek bir kodla gösterin.
